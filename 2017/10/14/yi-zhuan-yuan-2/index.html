<!DOCTYPE html>
<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link rel="stylesheet" href="/css/base.css?v=1.2">
  <link rel="icon" type="image/png" href="/img/robot.png">
  <link rel="stylesheet" href="/css/post.css?v=1.2">
  <link rel="stylesheet" href="//at.alicdn.com/t/font_407924_kx6yx3r9q4m6xbt9.css">
  <link rel="stylesheet" href="https://cdnjs.cloudflare.com/ajax/libs/fancybox/3.1.25/jquery.fancybox.min.css" />

  <title>
    彖下传 | 易经 |
      小梁哥的个人网站
  </title>
<link rel="stylesheet" href="/css/prism-ghcolors.css" type="text/css"></head>

<body>
  <div class="container">
    <div class="header">

      <a class="home-title" style="cursor:default;" onclick="javascript:void(0);return false;"><span>小梁哥的个人网站
        <i class="iconfont icon-shuangjiantou-copy"></i>
      </span></a>

      <a href="/home/">首页</a>
      <span><i class="iconfont icon-shuangjiantou-copy"></i></span>
      <a href="/tags/易经/">
        易经
      </a>
      <div class="search">
        <input type="text" placeholder="搜索">
        <i class="iconfont icon-sousuo"></i>
      </div>
    </div>
    <div class="post">
      <h1>彖下传 | 易经</h1>
      <div class="post-meta">
        <p>作者： Lian</p>
        <p>日期：
          2017年10月14日 12:10
        </p>
      </div>
      <div class="share-button"></div>
    </div>
    <div class="page">
      <p>咸,感也。柔上而刚下，二气感应以相与，止而说，男下女，是以亨利贞，取女吉也。天地感而万物化生，圣人感人心而天下和平。观其所感，而天地万物之情可见矣。<br>恒，久也。刚上而柔下，雷风相与，巽而动，刚柔皆应，恒。恒亨无咎，利贞，久于其道也。天地之道，恒久而不已也。利有攸往，终则有始也。日月得天而能久照，四时变化而能久成，圣人久于其道而天下化成，观其所恒，而天地万物之情可见矣。<br>遁亨，遁而亨也。刚当位而应，与时行也。小利贞，浸而长也。遁之时义大矣哉。<br>大壮，利贞，大者正也。正大而天地之情可见矣。<br>晋，进也。明出地上，顺而丽乎大明，柔进而上行，是以康侯用锡马蕃庶，昼日三接也。<br>明入地中，明夷。内文明而外柔顺，以蒙大难，文王以之。利艰贞，晦其明也。内难而能正其志，箕子以之。<br>家人，女正位乎内，男正位乎外，男女正，天地之大义也。家人有严君焉，父母之谓也。父父子子，兄兄弟弟，夫夫妇妇，而家道正，正家而天下定矣。<br>睽，火动而上，泽动而下，二女同居，其志不同行。说而丽乎明，柔进而上行，得中而应乎刚，是以小事吉。天地睽而其事同也，男女睽而其志通也，万物睽而其事类也。睽之时用大矣哉！<br>蹇jian，难也，险在前也。见险而能止，知矣哉。蹇利西南,往得中也.不利东北,其道穷也。利见大人，往有功也。当位贞吉，以正邦也。蹇之时用大矣哉！<br>解险以动，动而免乎险解。解利西，往得中也。其来复吉，乃得中也。有攸往夙吉，往有功也。天地解而雷雨作，雷雨作而白果草木皆甲坼(che裂开）。解之时大矣哉！<br>损，损下益上，其道上行。损而有孚，元吉无咎可贞。利有攸往，曷(he何时)之用，二簋（gui盛食物之器皿）可用享。二簋应有时，损刚益柔有时，损益盈虚，与时偕行。<br>益，损上益下，民说无疆。自上下下，其道大光。利有攸往，中正有庆。利涉大川，木道乃行。益动而巽，日进无疆。天施地生，其益无方。凡益之道，与时偕行。<br>夬guai，决也，刚决柔也。健而说，决而和。扬于王庭，柔乘五刚也。孚号有厉，其危乃光也。告自邑不利即戎，所尚乃穷也。利有攸往，刚长乃终也。<br>姤（gou好），遇也，柔遇刚也。勿用取女，不可与长也。天地相遇，品物咸章也。刚遇中正，天下大行也。姤之时义大矣哉！<br>萃，聚也。顺以说，刚中而应，故聚也。王假有庙，致孝享也。利见大人亨，聚以正也。用大牲吉，利有攸往，顺天命也。观其所聚，而天地万物之情可见矣。柔以时升。巽而顺，刚中而应，是以大亨。用见大人勿恤，有庆也。南征吉，志行也。<br>困，刚掩也。险以说，困而不失其所，“亨”，其为君子乎。“贞大人吉”，以刚中也。“有言不信”，尚口乃穷也。<br>巽乎水而上水，井。井，养而不穷也。改邑不改井，乃以刚中也。汔至亦未繘(jue)井，未有功也。羸其瓶，是以凶也。<br>革，水火相息，二女同居，其志不相得，曰革。巳日乃孚，革而信之，文明以说，大亨以正，革而当，其悔乃亡。天地革而四时成。汤武革命，顺乎天而应乎人，革之时大矣哉。<br>鼎，象也。以木巽火，亨饪也。圣人亨以享上帝，而大亨以养圣贤。<br>巽而耳目聪明，柔进而上行，得中而应乎刚，是以元亨。<br>震，亨。震惊百里，惊远而惧近也。出可以守宗庙社稷，以为祭主也。<br>艮，止也。时止则止，时行则行。动静不失其时，其道光明。艮其止，止其所也。上下敌应，不相与也。是以不获其身，行其庭，不见其人，无咎也。渐之进也，女归吉也。进得位，往有功也。进以正，可以正邦也。其位，刚得中也。止而巽，动不穷也。<br>归妹，天第之大义也。天地不交而万物不兴，归妹人之终始也。说以动，所归妹也。征凶，位不当也。无攸利，柔乘刚也。<br>丰，大也。明以动，故丰。王假之，尚大也。勿忧宜日中，宜照天下也。日中则昃（ze太阳偏西），月盈则食，天地盈虚，与时消息，而况于人乎？况于鬼神乎？<br>旅，小亨。柔得中乎外而顺乎刚，止而丽乎明，是以小亨。旅，贞吉也。旅之时义大矣哉！重巽以申命。刚巽乎中正而志行，柔皆顺乎刚，是以小亨。利有攸往，利见大人。<br>兑，说也。刚中而柔外，说以利贞，是以顺乎天而应乎人。说以先民，民忘其劳，说以犯难，民忘其死。说之大民劝矣哉。<br>涣，亨。刚来而不穷，柔得位乎外而上同。王假有庙，王乃在中也。利涉大川，乘木有功也。<br>节，亨，刚柔分而刚得中。苦节不可贞，其道穷也。说以行险，当位以节，中正以通。天地节而四时成。节以制度，不伤财，不害民。<br>中孚，柔在内而刚得中。说而巽，孚乃化邦也。豚鱼吉，信及豚鱼也。利涉大川，乘木舟虚也。中孚以利贞，乃应乎天也。<br>小过，小者过而亨也。过以利贞，与时行也。柔得中，是以小事吉也。刚失位而不中，是以不可大事也。有飞鸟之象焉。飞鸟遗之音，不宜上宜吓大吉，上逆而下顺也。<br>既济，亨。小者亨也。利贞，刚柔正而位当也。初吉，柔得中也。终止则乱，其道穷也。<br>未济，亨。柔得中也。小狐汔(qi)济，未出中也。濡其尾无攸利，不续中也。虽不当位，刚柔应也。</p>

    </div>
    <h2 class="post-nav">
      
      <a href="/2017/10/14/yi-zhuan-yuan-1/" class="prev">上一篇：彖 上传 | 易经</a>
      
      <a href="/2017/10/14/yi-zhuan-za/" class="next">下一篇：杂卦 | 易经</a>

    </h2>

    <div class="footer">
      Copyright @ <a href="/">lian</a> | 2009-2017
    </div>
  </div>

  <script src="/js/jquery.js"></script>
  <script src="https://cdnjs.cloudflare.com/ajax/libs/fancybox/3.1.25/jquery.fancybox.min.js"></script>
  <script src="/js/post.js"></script>


</body>

</html>


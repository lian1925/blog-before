<!DOCTYPE html>
<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link rel="stylesheet" href="/css/base.css?v=1.1">
  <link rel="icon" type="image/png" href="/img/robot.png">
  <link rel="stylesheet" href="/css/post.css?v=1.1">
  <link rel="stylesheet" href="//at.alicdn.com/t/font_407924_kx6yx3r9q4m6xbt9.css">
  <link rel="stylesheet" href="https://cdnjs.cloudflare.com/ajax/libs/fancybox/3.1.25/jquery.fancybox.min.css" />

  <title>
    序卦 | 易传 |
      小梁哥的个人网站
  </title>
<link rel="stylesheet" href="/css/prism-ghcolors.css" type="text/css"></head>

<body>
  <div class="container">
    <div class="header">

      <a class="home-title" style="cursor:default;" onclick="javascript:void(0);return false;"><span>小梁哥的个人网站
        <i class="iconfont icon-shuangjiantou-copy"></i>
      </span></a>

      <a href="/home/">首页</a>
      <span><i class="iconfont icon-shuangjiantou-copy"></i></span>
      <a href="/tags/易经/">
        易经
      </a>
      <div class="search">
        <input type="text" placeholder="搜索">
        <i class="iconfont icon-sousuo"></i>
      </div>
    </div>
    <div class="post">
      <h1>序卦 | 易传</h1>
      <div class="post-meta">
        <p>作者： Lian</p>
        <p>日期：
          2017年10月14日 12:10
        </p>
      </div>
      <div class="share-button"></div>
    </div>
    <div class="page">
      <p>有天地，然后万物生焉。<br>盈天地之间者，唯万物，故受之以屯;屯者盈也，屯者物之始生也。<br>物生必蒙，故受之以蒙;蒙者蒙也，物之稚也。<br>物稚不可不养也，故受之以需;需者饮食之道也。<br>饮食必有讼，故受之以讼。讼必有众起，故受之以师;师者众也。<br>众必有所比，故受之以比;比者比也。<br>比必有所畜也，故受之以小畜。<br>物畜然后有礼，故受之以履。<br>履而泰，然后安，故受之以泰;泰者通也。<br>物不可以终通，故受之以否。<br>物不可以终否，故受之以同人。与人同者，物必归焉，<br>故受之以大有。有大者不可以盈，故受之以谦。<br>有大而能谦，必豫，故受之以豫。<br>豫必有随，故受之以随。<br>以喜随人者，必有事，故受之以蛊;蛊者事也。<br>有事而后可大，故受之以临;临者大也。<br>物大然后可观，故受之以观。<br>可观而后有所合，故受之以噬嗑;嗑者合也。<br>物不可以苟合而已，故受之以贲;贲者饰也。<br>致饰然后亨，则尽矣，故受之以剥;剥者剥也。<br>物不可以终尽，剥穷上反下，故受之以复。<br>复则不妄矣，故受之以无妄。<br>有无妄然后可畜，故受之以大畜。<br>物畜然后可养，故受之以颐;颐者养也。<br>不养则不可动，故受之以大过。<br>物不可以终过，故受之以坎;坎者陷也。<br>陷必有所丽，故受之以离;离者丽也。<br>有天地，然后有万物;有万物，然后有男女;有男女，然后有夫妇;有夫妇，然后有父子;有父子然后有君臣;有君臣，然后有上下;有上下，然后礼仪有所错。<br>夫妇之道，不可以不久也，故受之以恒;恒者久也。<br>物不可以久居其所，故受之以恒（遁）。<br>（遁）者退也。物不可终恒（遁），故受之以大壮。<br>物不可以终壮，故受之以晋;晋者进也。<br>进必有所伤，故受之以明夷;夷者伤也。<br>伤於外者，必反其家，故受之以家人。<br>家道穷必乖，故受之以睽;睽者乖也。<br>乖必有难，故受之以蹇;蹇者难也。<br>物不可终难，故受之以解;解者缓也。<br>缓必有所失，故受之以损;损而不已，必益，故受之以益。<br>益而不已，必决，故受之以夬。<br>夬者决也。决必有所遇，故受之以姤;垢者遇也。<br>物相遇而后聚，故受之以萃;萃者聚也。<br>聚而上者，谓之升，故受之以升。<br>升而不已，必困，故受之以困。<br>困乎上者，必反下，故受之以井。井道不可不革，故受之以革。<br>革物者莫若鼎，故受之以鼎。主器者莫若长子，故受之以震;震者动也。<br>物不可以终动，止之，故受之以艮;艮者止也。<br>物不可以终止，故受之以渐;渐者进也。<br>进必有所归，故受之以归妹。<br>得其所归者必大，故受之以丰;丰者大也。<br>穷大者必失其居，故受之以旅。<br>旅而无所容，故受之以巽;巽者入也。<br>入而后说之，故受之以兑;兑者说也。<br>说而后散之，故受之以涣;涣者离也。<br>物不可以终离，故受之以节。<br>节而信之，故受之以中孚。<br>有其信者，必行之，故受之以小过。<br>有过物者，必济，故受之既济。物不可穷也，故受之以未济终焉。</p>

    </div>
    <h2 class="post-nav">
      
      <a href="/2017/10/14/yi-zhuan-xici/" class="prev">上一篇：系辞 | 易传</a>
      
      <a href="/2017/10/14/yi-wen-1/" class="next">下一篇：易童子问 | 卷一</a>

    </h2>

    <div class="footer">
      Copyright @ <a href="/">lian</a> | 2009-2017
    </div>
  </div>

  <script src="/js/jquery.js"></script>
  <script src="https://cdnjs.cloudflare.com/ajax/libs/fancybox/3.1.25/jquery.fancybox.min.js"></script>
  <script src="/js/post.js"></script>


</body>

</html>


<!DOCTYPE html>
<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link rel="stylesheet" href="/css/base.css?v=1.1">
  <link rel="icon" type="image/png" href="/img/robot.png">
  <link rel="stylesheet" href="/css/post.css?v=1.2">
  <link rel="stylesheet" href="//at.alicdn.com/t/font_407924_kx6yx3r9q4m6xbt9.css">
  <link rel="stylesheet" href="https://cdnjs.cloudflare.com/ajax/libs/fancybox/3.1.25/jquery.fancybox.min.css" />

  <title>
    彖 上传 | 易经 |
      小梁哥的个人网站
  </title>
<link rel="stylesheet" href="/css/prism-ghcolors.css" type="text/css"></head>

<body>
  <div class="container">
    <div class="header">

      <a class="home-title" style="cursor:default;" onclick="javascript:void(0);return false;"><span>小梁哥的个人网站
        <i class="iconfont icon-shuangjiantou-copy"></i>
      </span></a>

      <a href="/home/">首页</a>
      <span><i class="iconfont icon-shuangjiantou-copy"></i></span>
      <a href="/tags/易经/">
        易经
      </a>
      <div class="search">
        <input type="text" placeholder="搜索">
        <i class="iconfont icon-sousuo"></i>
      </div>
    </div>
    <div class="post">
      <h1>彖 上传 | 易经</h1>
      <div class="post-meta">
        <p>作者： Lian</p>
        <p>日期：
          2017年10月14日 12:10
        </p>
      </div>
      <div class="share-button"></div>
    </div>
    <div class="page">
      <p>大哉乾元!万物资始,乃统天。云行雨施，品物流形。大明终始，六位时成，时乘六龙以御天。乾道变化，各正性命，保合大和，乃利贞。首出庶物，万国咸宁。<br>至哉乾元，万物资生，乃顺承天。坤厚载物，德合无疆。含弘光大，品物咸亨。牝马蒂类，行地无疆。柔顺利贞，君子攸行。先迷失道，后顺得常。西南得朋，乃与类行。东北丧朋，乃终有庆。<br>安贞之吉，应地无疆。<br>屯，刚柔始交而难生。动乎险中，大亨贞。雷雨之动满盈，天道草昧，宜建侯而不宁。<br>蒙，山下有险。险而止，蒙。<br>蒙，亨，以亨行时中也。匪我求童蒙，童蒙求我，志应也。除筮告，以刚中也。再三渎，渎则不告，渎蒙也。蒙以养正，圣功也。<br>需，须也，险在前也。刚健而不陷，气义不困穷矣。<br>需，有孚，光亨，贞吉。位乎天位，以正中也。利涉大川，往有功也。<br>讼，上刚下险。险而健，讼。<br>讼，有孚窒惕中吉，则来而得中也。终凶，讼不可成也。利见大人，尚中正也。不利涉大川，入于渊也。<br>师，众也。贞，正也。能以众正，可以王矣。刚中而应，行险而顺，以此毒天下而民从之，吉又何咎矣。<br>比，吉也。<br>比，辅也，下顺从也。原筮元永贞无咎，以刚中也。不宁方来，上下应也。后夫凶，其道穷也。<br>小畜,柔得位而上下应之,曰小畜.健而巽，则中而志行，乃亨。密云不雨，尚往也。自我西郊，施未行也。<br>履，柔履刚也。说而应乎乾，是以履虎尾不咥人亨。刚中正，履帝位而不疚，光明也。<br>泰，小往大来吉亨，则是天地交而万物通也，上下交儿其志同也。内阳而外阴，内健而外顺，内君子而外小人，君子道长，小人道消也。<br>否之匪人，不利君子贞。大往小来，则是天地不交，而万物不通也。上下不交，而天下无邦也。内阴而外阳，内柔而外刚，内小人而外君子，小人道长，君子道消也。<br>同人，柔得位得中而应乎乾，曰同人。同人曰。同人于野，亨。利涉大川，乾行也。文明以健，中正而应，君子正也。惟君子为能通天下之志。<br>大有，柔得尊位大中，而上下应之，曰大有。其德刚健而文明，应乎天而时行，是以元亨。<br>谦，亨。天道下济而光明，地道卑而上行。天道亏盈而益谦，地道变盈而流谦，鬼神害盈而福谦，人道恶盈而好谦。谦尊而光，卑而不可逾，君子之终也。<br>豫，刚应而志行，顺以动，豫。预顺以动，故天地如之，而况建侯行师乎？天地以顺动，故日月不过，而四时不忒。圣人以顺动，则刑罚清而民服。豫之时义大矣哉！<br>随，刚来而下柔，动而说，随。大亨贞无咎，而天下随时。随时之义大矣哉！<br>蛊，刚上而柔下。巽而止，蛊。蛊，元亨而天下治也。利涉大川，往有事也。先甲三日，后甲三日，终则有始，天行也。<br>临，刚浸而长。说而顺，刚中而应。大亨以正，天之道也。至于八月有凶，消不久也。大观在上，顺而巽，中正以观天下。<br>观，盥而不荐，有孚顒（yong)若，下观而化也。观天之神道，而四时不忒，圣人以神道设教，而天下服矣。<br>颐中油物，曰噬嗑。噬嗑而亨，刚柔分，动而明，雷电合而章，柔得中而上行，虽不当位，利用狱也。<br>贲（ben/bi),亨。柔来而文刚，故亨。分刚上而文柔，故小利有攸往，天文也。文明以止，人文也。观乎天文，以察时变。观乎人文，以化成天下。<br>剥，剥也。柔变刚也。不利有攸往，小人长也。顺而止之，观象也。君子尚消息盈虚，天行也。<br>复，亨，刚反。动而以顺行,是以出入无疾,朋来无咎.反复其道,七日来复,天行也.利有攸往,刚长也.复其见天地之心乎.<br>无妄,刚自外来而为主于内.动而健,刚中而应,大亨以正,天之命也.其匪正有眚,不利有攸往.无妄之往,何之矣.天命不佑,行矣哉.<br>大畜,刚健笃实辉光,日新其德.刚上而尚贤,能止健,大正也.<br>不家食吉,养贤也.利涉大川,应乎天也.<br>颐,贞吉,养正则吉也.观颐观其所养也.自求口实,观其自养也.天地养万物,圣人养贤以及万民,颐之时大矣哉.<br>大过,大者过也.栋橈,本末弱也.刚过而中.巽而说行,利有攸往乃亨.大过之时大矣哉.<br>习坎,重险也.水流而不盈,行险而不失其信.维心亨,乃以刚中也.行有尚,往有功也.天险不可升也,地险山川丘陵也,王公设险以守其国,险之时用大矣哉.<br>离,丽也.日月丽乎天,百谷草木丽乎土,重明以丽乎正,乃化成天下.柔丽乎中正故亨,是以畜牝牛吉也.</p>

    </div>
    <h2 class="post-nav">
      
      <a href="/2017/10/14/yi-wen-3/" class="prev">上一篇：易童子问 | 卷三</a>
      
      <a href="/2017/10/14/yi-zhuan-yuan-2/" class="next">下一篇：彖下传 | 易经</a>

    </h2>

    <div class="footer">
      Copyright @ <a href="/">lian</a> | 2009-2017
    </div>
  </div>

  <script src="/js/jquery.js"></script>
  <script src="https://cdnjs.cloudflare.com/ajax/libs/fancybox/3.1.25/jquery.fancybox.min.js"></script>
  <script src="/js/post.js"></script>


</body>

</html>


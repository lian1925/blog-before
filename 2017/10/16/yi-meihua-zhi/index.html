<!DOCTYPE html>
<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link rel="stylesheet" href="/css/base.css?v=1.1">
  <link rel="icon" type="image/png" href="/img/robot.png">
  <link rel="stylesheet" href="/css/post.css?v=1.2">
  <link rel="stylesheet" href="//at.alicdn.com/t/font_407924_kx6yx3r9q4m6xbt9.css">
  <link rel="stylesheet" href="https://cdnjs.cloudflare.com/ajax/libs/fancybox/3.1.25/jquery.fancybox.min.css" />

  <title>
    知识 | 梅花易数 |
      小梁哥的个人网站
  </title>
<link rel="stylesheet" href="/css/prism-ghcolors.css" type="text/css"></head>

<body>
  <div class="container">
    <div class="header">

      <a class="home-title" style="cursor:default;" onclick="javascript:void(0);return false;"><span>小梁哥的个人网站
        <i class="iconfont icon-shuangjiantou-copy"></i>
      </span></a>

      <a href="/home/">首页</a>
      <span><i class="iconfont icon-shuangjiantou-copy"></i></span>
      <a href="/tags/梅花易数/">
        梅花易数
      </a>
      <div class="search">
        <input type="text" placeholder="搜索">
        <i class="iconfont icon-sousuo"></i>
      </div>
    </div>
    <div class="post">
      <h1>知识 | 梅花易数</h1>
      <div class="post-meta">
        <p>作者： Lian</p>
        <p>日期：
          2017年10月16日 16:10
        </p>
      </div>
      <div class="share-button"></div>
    </div>
    <div class="page">
      <p>乾，一；兑，二；离，三；震，四；巽，五；坎，六；艮，七；坤，八。</p>
<p>五行生克</p>
<p>金生水，水生木，木生火，火生土，土生金；</p>
<p>金克木，木克土，土克水，水克火，火克金。</p>
<p>八宫所属五行</p>
<p>乾、兑，金；坤、艮，土；震、巽，木；坎，水；离，火。</p>
<p>卦气旺</p>
<p>震、巽木旺于春，离火旺于夏，乾、兑金旺于秋，坎水旺于冬，坤、艮土旺于辰戌丑未月。</p>
<p>卦气衰</p>
<p>春坤、艮，夏乾、兑，秋震、巽，冬离，辰戌丑未坎。</p>
<p>十天干</p>
<p>甲乙东方木，丙丁南方火，戊己中央土，庚辛西方金，壬癸北方水。</p>
<p>十二地支</p>
<p>子水鼠，丑土牛，寅木虎，卯木兔，辰土龙，巳火蛇，午火马，未土羊，申猴金，酉金鸡，戌土犬，亥水猪。</p>
<p>八卦象例</p>
<p>乾三连，坤六断，震仰盂，艮覆碗，离中虚，坎中满，兑上缺，巽下断。</p>
<p>卦以八除，爻以六除</p>
<p>互卦只用八卦，不必取六十四卦名。互卦以重卦去了初爻及第六爻，二三四为下卦，三四五为上卦，看得何卦。</p>
<p>子年一数，丑年二数，直至亥年十二数。月如正月一数，直至十二月，亦作十二数。日数如初一一数，直至三十日，为三十数，子时一数直至亥时十二数</p>
<p>凡见有可数之物，即以此数起作上卦，以时数配作下卦。即以卦数并时数总除六取动爻。</p>
<p>二字为两仪平分。以一字为上卦，一字为下卦。</p>
<p>三字为三才。以一字为上卦，二字为下卦。</p>
<p>凡占群物之动，不可起卦。</p>
<p>凡占静物，有如江河山石，不可起卦。</p>
<p>若至屋宅、树木之类，则屋宅初创之时，树木初置之时，皆可起卦。至于器物，则置成之时可占，如枕、椅之类是矣。余则无故不占。</p>
<p>后天端法：以物为上卦，方位为下卦，合物卦之数与方卦之数加时数以取动爻。</p>
<p>离南坎北，震东兑西，人则介乎其中。</p>
<p>成卦之后先看《周易》爻辞，以断吉凶。如乾初九“潜龙勿用”，则诸事未可为，宜隐伏之类；九二“见龙在田，利见大人”，则宜谒见贵人之类。余皆仿此。</p>
<p>次看卦之体用，以论五行生克。体用即动静之说。体为主，用为事。应用生及比和，则吉；体生用及克体，则不吉。</p>
<p>又次看克应。如闻吉说见吉兆，则吉；闻凶说见凶兆，则凶。见圆物，事易成；见缺物，事终毁之类。</p>
<p>复验己身之动静。坐则事应迟，行则事应速，走则愈速，卧则愈迟之类。数者既备，可尽占卜之道，必须以易卦为主，克应次之。俱吉则大吉；俱凶则大凶；有凶有吉。则详审卦辞，及克用体应之类，以断吉凶也。要在圆机，不可执。</p>
<p>数说当也，必以理论之而后备。苟论数而不论理，则拘其一见而不验矣。且如饮食得震，则震为龙。以理论之，龙非可取，当取鲤鱼之类代之。又以天时之得震，当有雷声，若冬月占得震，以理论之，冬月岂有雷声，当有风撼震动之类。既知以上数条之诀，复明乎理，则占卜之道无余蕴矣。</p>
<p>故后天起卦定爻必加时而后可。又先天之卦，定事应之期，则取之卦气</p>
<p>凡占卜决断，固以体用为主，然有不拘体用者。如起例中西林寺额得山地剥，体用互变，俱比和，则为吉，而乃不吉，何也？盖寺者，纯陽人居之地，而纯陰爻象，则群陰剥陽之义显然也。此理甚明，不必拘体用也。盖用《易》断卦，当用理胜处验之，不可拘执于一也。</p>
<p>心易之数，得之者众，体用之诀，有之者罕。其要在于分体用之卦，察其五行生克、比和之理，而明乎吉凶悔吝之机也。</p>
<p>体卦为主，用卦为事，互卦为事之中间，刻应变卦为事之终。</p>
<p>凡占天时，不分体用，全观诸卦，详推五行。</p>
<p>人事之占，详观体用。体卦为主，用卦为宾。用克体不宜，体克用则吉。用生体有进益之喜，体生用有耗失之患。体用比和，谋为吉利。</p>
<p>占婚姻以体为主，用为婚姻。用生体，婚易成，或因婚有得；体生用，婚难成，或因婚有失。体克用，可成但成之迟；用克体，不可成，成亦有害。体用比和，婚姻吉利。</p>
<p>占婚，体为所占之家，用为所婚之家。体卦旺，则此家门户胜；用卦旺，则彼家资盛。生体，则得婚姻之财；或彼有相就之意；体生，则无嫁奁之资，或此去求婚方谐。若体用比和，则彼此相就，良配无疑。</p>
<p>三要者，运耳、目、心三者之要也。灵应者，灵妙而应验也。夫耳之于听，目之于视，心之于思，三者为人一身之要，而万物之理不出于视听之外。占决之际，寂闻澄虑，静观万物，而听其音，知吉凶，见其形，知善恶，察其理，知祸福，皆可为占卜之验。如谷之应声，如影之随形，灼然可见也。其理出于《周易》“远取诸物，近取诸身”之法。</p>
<p>十应固出于三要，而妙乎三要。但以耳目所得，如见吉兆而终须吉，若逢凶谶不免乎凶，理之自然也。然以此而遇吉凶，亦有未然者也</p>

    </div>
    <h2 class="post-nav">
      
      <a href="/2017/10/14/yi-pu-dayan/" class="prev">上一篇：揲蓍法 | 易经</a>
      
      <a href="/2017/10/16/yi-meihua-timu/" class="next">下一篇：题目汇总 | 梅花易数</a>

    </h2>

    <div class="footer">
      Copyright @ <a href="/">lian</a> | 2009-2017
    </div>
  </div>

  <script src="/js/jquery.js"></script>
  <script src="https://cdnjs.cloudflare.com/ajax/libs/fancybox/3.1.25/jquery.fancybox.min.js"></script>
  <script src="/js/post.js"></script>


</body>

</html>

